<?xml version="1.0" encoding="utf-8" standalone="yes" ?>
<rss version="2.0" xmlns:atom="http://www.w3.org/2005/Atom">
  <channel>
    <title>Psychologie on </title>
    <link>http://mudrlab.ml/tags/psychologie/</link>
    <description>Recent content in Psychologie on </description>
    <generator>Hugo -- gohugo.io</generator>
    <language>cs-cz</language>
    <lastBuildDate>Thu, 10 Dec 2015 00:00:00 +0000</lastBuildDate>
    <atom:link href="http://mudrlab.ml/tags/psychologie/index.xml" rel="self" type="application/rss+xml" />
    
    <item>
      <title>Práce nebo zábava</title>
      <link>http://mudrlab.ml/prace/</link>
      <pubDate>Thu, 10 Dec 2015 00:00:00 +0000</pubDate>
      
      <guid>http://mudrlab.ml/prace/</guid>
      <description>&lt;p&gt;Často se setkávám u některých lidí s názorem, že práce ve službách je peklo. Důvodem samozřejmě nebývá nikdo jiný, než lidé. Nejsou to ale jen tak obyčejní lidé, jsou to zákazníci, zákazníci, před kterými člověk nemůže utéct, schovat se, odvolat schůzku nebo je prostě ignorovat. Bez nich by totiž rychle přišel na buben. Jenže čím dál tím častěji také objevuju jiné lidi, které práce baví a užívají si každého, kdo s nimi prohodí pár slov.&lt;/p&gt;

&lt;p&gt;Nikdy jsem se tím moc nezabýval. Prostě jsem si říkal, že někam chodí méně snesitelní lidé a onam zase samí sympaťáci. Když jsem se ale před nějakým časem sám dostal za pult, zjistil jsem, že to tak úplně není. Začal jsem si více všímat komunikace mezi poskytovatelem služby a zákazníkem. Začal jsem si podle toho vybírat podniky, kde komunikace fungovala lépe. Časem jsem se dostal do stádia, kdy jsem prakticky odmítal chodit do zařízení, kde by nebyla možná aspoň omezené forma rozhovoru s personálem.&lt;/p&gt;

&lt;p&gt;Uvědomil jsem si, že takovým přístupem nejen člověk láká a udržuje si zákazníky, ale zároveň vytváří komunitu. Vytváří si kolem sebe, ve své práci, komunitu lidí, se kterými se dobře povídá a se kterými si rozumí, jelikož na vzájemném porozumění při každém kontaktu pracují. Samozřejmě, jsou i pozice, kde je potřeba nesktečného úsilí, aby člověk přitáhl ty správné lidi, a kde je takřka nemožné si je udržet - pohřební služba, pokrývačství, atd.&lt;/p&gt;

&lt;p&gt;Nedávno jsem se ale třeba objevil v jednom hotelu, kde jsem rok před tím strávil necelé tři dny. Jaké bylo překvapení, když si na mě tamější barmanka vzpomněla a naše komunikace se hned posunula o level dál. Ze skupiny neznámých otravů se z nás najednou stala skupina, kde je i někdo známý, s kým se dá mluvit. Vzájemná důvěra roste. Oba si zároveň vůči druhé straně můžeme víc projevovat svoji osobnost, zároveň si ale nedovolíme jakýkoliv podraz. Konkurenční prostředí (já chci víc) se mění na kooperační (pracujme na společném blahobytu).&lt;/p&gt;
</description>
    </item>
    
  </channel>
</rss>